Karaczi (ang. Karachi, urdu ‏کراچی‎, Karaći, bengalski: করাচি) – największe miasto w Pakistanie, położone w południowej części kraju, nad Morzem Arabskim, na północnym skrawku delty Indusu. Stolica prowincji Sindh. Aglomerację w 2016 roku zamieszkiwało 24,3 mln osób.


== Historia ==
Założone przez kupców indyjskich na początku XVIII w. W 1842 roku anektowane przez Brytyjczyków. Dynamiczny rozwój nastąpił po 1947 r., kiedy miasto stało się stolicą Pakistanu (do 1966 roku, kiedy to straciło ten status na rzecz Islamabadu).
W Karaczi często wybuchają zamieszki etniczne i religijne między hinduistami i muzułmanami (w 1994 r. w ich wyniku zginęło ok. 1000 osób) oraz między sunnitami i szyitami (w tym wypadku jednak najczęściej ma miejsce podkładanie bomb w meczetach).
W latach 1948–2010 w Karaczi istniało polskie przedstawicielstwo konsularne, do roku 2000 w randze Konsulatu, a w latach 2000–2010 Konsulatu Generalnego.


== Gospodarka ==
Miasto jest centrum krajowego włókiennictwa (połowa państwowej branży). Rozwinięty jest tu także przemysł skórzany, obuwniczy, maszynowy i chemiczny. Są 2 rafinerie i huty żelaza.
W pobliżu miasta wybudowano pierwszą w Pakistanie elektrownię jądrową o mocy 125 MW.
Znajduje się tu największe lotnisko w kraju oraz siedziba pakistańskich linii lotniczych Pakistan International Airlines.


== Atrakcje ==
Defence Society Mosque – jeden z największych meczetów w Azji
Old Frere Hall i Bagh-e-Dzinnah – zespół pałacowo-ogrodowy
grób Muhammada Ali Jinnaha
Muzeum Narodowe
Muzeum Mohatta Palace
bazary – Bohri, Dżuna, Dżodia, Sarafa


== Miasta partnerskie ==
 Dżudda, Arabia Saudyjska
 Houston, Stany Zjednoczone
 Izmir, Turcja
 Paryż, Francja
 Port Louis, Mauritius
 Prisztina, Kosowo
 Stambuł, Turcja
 Szanghaj, Chiny
 Taszkent, Uzbekistan


== Zobacz też ==
Karachi City
Karaczi Country Club (obóz przejściowy dla Polaków)
Synagoga Magain Szalome w Karaczi
Powódź w Karaczi (2009)
Tramwaje w Karaczi


== Przypisy ==